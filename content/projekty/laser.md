---
title: "Miniprojekt řezání laserem"
---
<html>
<head>
  <style>
    .basic-text {
      font-size: 20px;
      text-align: center;
      margin: 20px;
    }
  figcaption {
    font-size: 12px;
    color: gray;
    text-align: center;
  }
  </style>
</head>
<body>  
    <div class="basic-text">
        <h1>Výtvor složený z kusů laserem nařezaného kartonu 
        </h1>
        <figure>
            <img src="https://267962.github.io/267962_ZPC_2025/images/kytara.jpg" alt="">
        </figure>
        <p>Před použitím laserové řezačky (model BRM-B90130X-150W) jsme si prvně osvojili přípravu a práci s vektorovými 2D daty prostřednictvím řezacího plotteru, na kterém jsme si vytvořili nálepky z vinylu. Poté už jsme jednotlivě začali vymýšlet a navrhovat, co z dodaných kartonových desek vyrobíme. Řezačka dokáže zpracovat i tlustší překližky či polykarbonát. Vzhledem k rozdílu cen materiálů jsme pracovali s kartonem. Ten s sebou přínáší určité výzvy, ale při použití nasouvacích "puzzlových" spojů se dá jeho nízká pevnost částečně obejít. 
        </p>
          <figure>
            <img src="https://267962.github.io/267962_ZPC_2025/images/kytara2.jpg" alt="">
          </figure>
        <p>Výtvor, který jsem se rozhodl vyřezat je maketa elektrické kytary v životní velikosti. Konkrétně jde o kytaru typu Jazzmaster od firmy Fender. CAD model byl vytvořen obkreslením obrázku skutečné kytary. Pomocí řezů v příslušných rovinách se model rozdělil do osmi vrstev. Dolní čtyři vrstvy tvoří tělo kytary, další tři tělo + krk a nakonec gravírovaný hmatník. Vrchní viditelný díl těla byl také gravírován. Všechny tyto díly v sobě mají několik obdelníkových děr sloužící k následnému složení dohromady. To je zajištěno prosunutím obdelníkových dílů skrz potřebný počet vrstev. Pro zkombinování formy a funkce tyto díly zároveň reprezentují snímače, kobylku, místo uchycení strun či orientační značky na hmatníku nacházející se na předloze. Pro zamezení rozpadu spojených dílů byly díry namodelovány o milimetr menší než příslušný kartonový protikus.
        </p>
        <figure>
            <img src="https://267962.github.io/267962_ZPC_2025/images/kytara_2D.jpg" alt="">
        </figure>
        <p>Hotový výkres byl exportován jako .svg soubor. Vzhledem k velikosti dílů bylo třeba tvary efektivně rozmístit tak, aby se všechny vlezly na prostor dvou kartonových desek o rozměrech 1200 x 800 mm. Důležité bylo také brát ohled na orientaci kartonu. Vzhledem k orientaci vnitřního žebrování je lepší řezat dlouhé a tenké díly podél delší strany desky.
        </p>
        <p>Nachystaná data se přenesla na notebook připojený k řezačce, na něm se v programu LightBurn nastavily potřebné parametry pro řezání. Pak už zbývalo jen zajistit karton uvnitř stroje lepící páskou, zkontrolovat výšku laserové hlavy nad deskou a následně s ní najet do rohu desky pro stanovení počátku souřadného systému. Zvolené parametry pro řezání a gravírování byly doladěny zapomocí pár testovacích kousků kartonu. Posledním a nejočekávanějším krokem bylo sledování laseru při své práci a finální skladba tohoto díla. Pasování dílů do sebe nebylo zrovna nejsnadnější, ale nakonec se podařilo. S výslednou pevností složeného celku jsem byl příjemně spokojen a stejně tak i s jeho vizuální stránkou.
        </p>
    </div>

</body>
</html>
